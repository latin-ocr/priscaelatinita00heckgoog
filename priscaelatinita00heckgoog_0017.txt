..7-

Romam habitat, intra urbem venit, a Gergovia discessit’. Sed
haec nobis licet missa facere, quoniam de iis solum dicturi su-
mus rationibuS, quae praepositione non addita indicare licet.

Dicemus igitur primo loco de casu locativo, deinde de casu
ablativo, tum de casu accusativo, atque ad singulos casus etiam
ea loci adverbia referemuS‚ quae eandem vim atque certum quen-
dam casum primitus habuisse est verisimile. De illis autem ad-
verbiis, quae neque propter vim neque propter formam ad certum
casum apte referuntur, quarto capite exponemus,

In singulis capitibus primum breviter formarum genera enu-
merabimuS‚ deinde de notione disputabimus. Atque quae inter-
cedat ratio inter locum ad quem actio cogitatione refertur eum-
que locum qui sive nomine sive adverbiflY dicatur, quoniam iam
satis est disputatum, et praeterea indicatum eam nobis videri vim
propriam atque genuinam casus locativi, ut simpliciter ubi quid
sit vel fiat dicatur, eam casus ablativi ut subsit simplex cogi-
tatio movendi alicunde, eam casus accusativi ut subsit simplex
cogitatio movendi aliquo, haec infra non iam curabimus sed id
potius spectabimus quibus legibus vim formae habeant genuinam,
quibus ab usu genuino alienam.

Quod ut clarius cognosceretur conducere putavi antea usum
locativi, ablativi, accusativi loci illustrare. Ita discemus quibus
cum verbis· singulae cogitationes coeant atque id scire oportet,
quia saepe aliter Romani cogitant, aliter nos, Praeterea invenie-
mus etiam praeter rationem quae est inter locum ad quem actio
verbi refertur atque locum qui nomine dicitur, quaedam signifi-
catus genera posse distingui aut prae ceteris esse insignia. Ne-
que vero de omnibus his generibus dicendum nobis videbatur,
neque curandum, ut quae agerentur, accuratissime inter se essent
divisa ac disiuncta, immo quaedam praeter cetera usu insignia
atque praecipue quibus quae cogitatio subesset, non primo obtutn
cognosceretur, ea illustrare maxime consilii erat nostri.

